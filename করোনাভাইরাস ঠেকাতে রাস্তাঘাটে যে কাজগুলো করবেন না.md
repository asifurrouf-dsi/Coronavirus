মরণঘাতি করোনাভাইরাস প্রতিরোধে পুরো বিশ্বই এখন তৎপর। চীনে প্রথম এই ভাইরাস চিহ্নিত হলেও পরবর্তীতে আরও অনেক দেশে ছড়িয়ে পড়ে। প্রতিদিনের কিছু কাজে আনতে হবে পরিবর্তন। বিশেষ করে রাস্তাঘাটে চলার সময় কিছু কাজ করা থেকে বিরত থাকতে হবে। কিছু সাধারণ নিয়ম মেনে চললেই নিরাপদ থাকা সম্ভব-

* নিজের স্বাস্থ্যবিধি নিজেই সযত্নে মেনে চলুন।

* এই সময়ে কারো সঙ্গে হ্যান্ডশেক করার দরকার নেই একদমই।

* নিজের চোখ, নাক এবং মুখ নিজেই ছোঁবেন না।

* ভালো করে সাবান দিয়ে নিজের হাত ধুয়ে ফেলুন। বাথরুমে যাওয়ার পর, খাওয়ার আগে এমনকী হাঁচি বা কাশির পরেও হাত ধুয়ে ফেলুন। অ্যালকোহল-যুক্ত হ্যান্ড স্যানিটাইজার ব্যবহার করুন, যাতে কমপক্ষে ৬০ শতাংশ অ্যালকোহল থাকবে, যদি না সাবান এবং পানি ধারেকাছে না থাকে।

* হাঁচি-কাশির সময়ে নিজের নাক এবং মুখ টিস্যু পেপার দিয়ে ঢাকুন। আর সেই টিস্যু ব্যবহার করা হয়ে গেলে তা ডাস্টবিনে ফেলে দেবেন।

* শরীর খারাপ লাগলে এই সময়ে কোনোভাবেই বাড়ির বাইরে বেরোবেন না।

* যাদের শ্বাসকষ্টের সমস্যা রয়েছে এই কয়েকটা দিন কাছে ঘেষবেন না। যিনি হাঁচি বা কাশি দিচ্ছেন তার থেকে কমপক্ষে ২ মিটার দূরত্ব বজায় রাখা উচিত।

* রাস্তাঘাটে যেখানে সেখানে থুথু ফেলবেন না।

* রাস্তাঘাটে পশুদের থেকে দূরত্ব বজায় রাখুন।

* কাঁচা মাংস বা অর্ধসিদ্ধ মাংস খাবেন না।

* জ্বর এবং সর্দিকাশি খুব বেশি দেখা দিলে যত তাড়াতাড়ি সম্ভব ডাক্তার দেখান।
